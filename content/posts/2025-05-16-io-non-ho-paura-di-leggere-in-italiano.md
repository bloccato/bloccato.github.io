---
title: "Io Non Ho Paura (di leggere in italiano)"
date: 2025-05-16
category: Generale
---

Questa settimana ho cominciato una nuova sfida per me stesso: leggere un libro italiano, scritto in italiano, per gli italiani. Quando eravamo a Firenze abbiamo comprato un paio di libri, alcuni in inglese (su Firenze) e uno in italiano, intitolato “Io Non Ho Paura” di Niccolò Ammaniti. Ci è stato detto che questo libro sarebbe perfetto per gli studenti di italiano e quindi, anche se riuscivo solo a usare l’italiano dei ristoranti a quel tempo, l’ho comprato. 

La prima volta in cui ho provato a leggerlo, mi dava fastidio. A quel tempo studiavo solo al livello A1 e fin dall'inizio trovavo l’imperfetto, il congiuntivo, molte parole e molti verbi che non conoscevo. È stato frustrante, ma non ero deluso. L’ho abbandonato, e l’ho messo di nuovo sullo scaffale. 

Adesso, magari un anno dopo, ho deciso di riprovarci. Perché no? Sono bloccato dopotutto. Finora, è assolutamente una sfida ma è anche così soddisfacente. Certo, ci sono ancora molte, molte parole nuove. Certo, ci sono anche molti, molti verbi nuovi ma ho già completato il primo capitolo – le prime cinquanta pagine – e me lo sto davvero godendo. 

Presto scriverò una recensione di questo libro qui sul blog, e finora lo consiglierei. E poi – solo oggi – ho imparato che c’è un film che è basato su questo libro e non posso non guardarlo.

A presto.