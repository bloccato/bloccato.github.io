---
title: "Lunedì Tecnico - Claude Cowork e La Nuova Architettura del Blog"
date: 2026-01-12
category: Tecnico
---

È solo lunedì e il mondo tecnico è ancora cambiato con il lancio di Claude Cowork. Come se Claude Code non bastasse, Anthropic ha deciso di portare le sue capacità fuori dal terminale per metterle dentro un’app desktop. Quest’idea, ci dicono, l’hanno concepita per la prima volta solo due settimane fa, e poi l’hanno sviluppata e rilasciata al pubblico oggi. Incredibile. Ciò testimonia la velocità possibile con Claude Code - e non solo la velocità, ma anche la qualità. 

Certo, Claude Cowork è in anteprima di ricerca ed è disponibile solo per coloro che sottoscrivono l’abbonamento “Max”, ma questo prodotto porterà la forza di Claude Code alla persona media e cambierà il modo in cui si lavora e si pensa al proprio lavoro. Sebbene possa sembrare simile a Google Gemini nel senso che puoi accedere ai tuoi documenti, sintetizzare l’informazione, creare le presentazione, e così via, con Claude Cowork puoi dargli l’accesso alle tue cartelle locali in un modo molto semplice, ci lavori localmente, puoi connetterlo a molte altre applicazioni, (tramite i “connectors”), e puoi sia recuperare informazioni da fonti esterne che lavorare con sistemi esterni per arricchire il lavoro in corso.

Un altro vantaggio di Claude (Claude Code, Claude Cowork ecc.) è che puoi fargli processare i compiti in parallelo cioè invece di aspettare che ogni compito venga completato, può lavorare con molti allo stesso tempo per raggiungere il risultato finale molto più rapidamente. 

Visto che stiamo parlando di Claude Code, merita menzionare che questo fine settimana, con Claude, ho completamente riprogettato questo blog. Ero stufo di Wordpress, come ho scritto nel post della di venerdì scorsa. Volevo qualcosa di facile da costruire, facile da usare, facile da leggere e facile da mantenere. Con solo un paio d’ore con Claude e la mia immaginazione, abbiamo progettato questa versione, sviluppato un framework per generare un sito statico, importato i contenuti dal vecchio blog, e caricato i risultati a Github Pages, e poi ho modificato le impostazioni DNS su Namecheap. Facile, e sono felicissimo dei risultati

Per oggi è tutto. Andiamo avanti. 
